# -*- mode: mandoku-view; -*-
#+DATE: 2016-06-08 14:27
#+TITLE: 甄正論
#+PROPERTY: CBETA_ID T52n2112
#+PROPERTY: ID KR6r0145
#+PROPERTY: SOURCE Taisho Tripitaka Vol. 52, No. 2112
#+PROPERTY: VOL 52
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6r0145_T_003-0567c> ¶¶
#+PROPERTY: JUAN 3
¶
¶
¶
甄正論卷下¶
¶
大白馬寺僧玄嶷撰¶

公子曰。先生縱談天之辯。震擲地之音。思¶
煦所詮。寒谷湛其春震。勵言所被。湯池¶
結其冬。氷以僕爝火之末光。對曦景之層曜。¶
自可銷聲疊足噏氣斂肩。沈疑未祛仍希妙¶
釋。但靈寶所詮咸歸偽妄。老子事跡應不¶
虛誣。河上公者神仙之人也。昔漢孝文皇帝¶
之時。結草為菴居河之濱。文帝好道德之經。¶
勅王公卿相及二千石咸令習讀。老經有數¶
句不解。帝莫能通。〔之〕－【明】之有人言河上公。常習讀老經或可解之。帝之有人言河上公。常習¶
讀老經或可解之。帝乃遣使齎所不了¶
向令問河上公。公答曰。道尊德貴不可遙¶
問。帝於是親幸河上。詢問所疑。河上公見帝。¶
枕首高據而坐。帝甚怪之。乃謂公曰。普天¶
之下莫非王土。率土之賓莫非王臣。朕能令¶
人死生富貴。公雖德重何乃自高乎。河上公¶
乃撫掌大笑。躍於空中去地數丈。坐五色雲¶
氣之上。下顧帝曰。余上不至天。下不及地。中
<pb:KR6r0145_T_003-0568a>¶
不累人。陛下焉能使我富貴貧賤耶。帝方悟¶
是神人。乃下輦再拜而謝之曰。朕以不德忝統¶
先業。競競誡慎常恐廢墜。志性愚昧不識聖¶
人。稽首引過。公乃授帝素書二卷。謂帝曰。熟¶
讀此所疑自解。吾注此書以來。經今千¶
七百餘年。凡傳三人兼子四矣。勿傳非其人。¶
言訖失公所在。據此靈跡非聖而誰識者。以¶
為文帝篤信精誠至感冥徵。老君使此神¶
人授文帝道德章句。帝既受訖。公乃晦迹¶
返真歸乎上方。此之神異炳然顯著。豈亦謬¶
焉。¶

先生曰。子之此言更成虛妄。道聽途說焉足¶
可憑。子向所論。乃是葛玄作老經序。偽飾此¶
詞誑惑江左。因循不悟。今子疑焉。竊據漢¶
書帝紀。凡有行幸無不載錄。至如甘泉宮去¶
京三百餘里。帝每行幸咸悉書之。又景時。¶
吳楚七國反。為太后在東宮。帝時往東宮諮詢。¶
尚書云。帝來往東宮間。又武帝幸五祚宮。¶
及幸河東祀后土。史具書之。案道士成玄英¶
撰老經疏云。河上公在陜州城南三里。比於¶
五祚甘泉河東遠數倍。何因漢書全無。況¶
河上公躍坐虛空乘御雲氣。授書於帝弘明¶
道德。比於郊祀神光及李夫人之事。此為盛¶
列棄而不錄。未有斯理。又河上公云。吾注¶
此書千七百年者。此言又妄立案周成王伐淮¶
夷之後。括制井田之法。王畿千里出革車萬¶
乘。天子起自成王。成以前無萬乘¶
之制。據成王在位通周公攝政。共有二十七¶
年。至𧹞王為秦昭襄王所滅。總八百八十年。
<pb:KR6r0145_T_003-0568b>¶
秦自昭襄至子嬰。合五十年。為項羽所滅。漢¶
高皇帝在位一十二年。惠帝在位七年。呂太¶
后攝位八年。文帝在位二十三年。自成王至¶
文帝末年。都有九百三十二年。案老經云。¶
如何萬乘之主而以身輕天下。則明老子當¶
說此經。絕在成王之後。但經為注本注以¶
釋經。經尚未有。注何先述。千七百年此又虛¶
也。又河上公自注老經云。舜陶河濱周公下¶
白屋。明此注語全在周公之後。千七百歲重¶
益虛誣。事跡既偽感應豈實。晦影之說妄談。¶
返真之詮何矯。¶

公子曰。史冊不載誠亦難憑。以愚管窺天致茲¶
迷惑。老莊之教其來以久。道士之號非秖于¶
今。觀宇尊容肅設斯在。星冠月帔雲袖霓¶
裳。目驗可知。豈總虛也。¶

先生曰。老莊之教余豈毀耶。比擬佛經義理¶
全別。論善也則同途而各騖。語宗也則異軌¶
而分驅。老教旨在於雌柔。佛法事明於因果。¶
二軸七篇之奧義。忘得喪於齊物之場。八萬¶
四千之法門。契寂滅於涅槃之境。修身理國¶
之要。道德之經具明。捨凡證聖之果。般若之¶
教逾顯。至如遣執破境止息忘身。老經非¶
無其語於行靡立。其宗所修。唯在人間極果¶
絕登壽考。佛之為教應物逗緣。隨類分門¶
逐機啟行。自近之遠從淺階深。起一念心¶
證如來果。顯如天地明同日月。麁文浮閱似¶
若相參。妙理沈研皎然全異。又子云道士之¶
號非祇于今者。亦何謬哉。自開闢以來。至于¶
晉末元無戴班穀之冠。披黃領之帔。立
<pb:KR6r0145_T_003-0568c>¶
天尊之像。習靈寶之經。稱為道士者矣。所號¶
道士者。則廣成務光巢由涓棘之輩　脫落時¶
代輕傲王侯。與俗不群高尚其志。次有遺榮¶
冠冕締賞林泉。歌紫芝以自娛。調素琴而取¶
逸。末代則有性好飛練志存術數。咸稱道¶
士。跡雖異俗衣無別制。漢明帝時。佛法被¶
於中夏。至吳赤烏年。術人葛玄上書於吳主孫¶
權云。佛法是西域之典。中國先有道教。請弘¶
其法。始創置一館。此今觀之濫觴也葛玄又¶
偽造道經。自稱太極左仙公。目所造經云。仙¶
公請問經。宋文明等更增其法。造九等齋儀¶
七部科籙。修朝禮上香之文。行道壇纂服¶
之式。衣服冠屨之制。跪拜折旋之容。行其道¶
者。始斷婚娶禁薰辛。又偽造靈寶等經數¶
千卷。後陸修靜更立衣服之號。月帔星巾霓¶
裳霞袖。九光寶蓋十絕靈幡。於此著矣。至¶
梁武帝初年。為修靜所惑。曾致道教。後悟¶
非是究竟之法。親製捨道之文。見在梁武帝¶
集內。後修靜出奔北齊。其時丹陽陶弘景性¶
多博識聰叡過人。身為道士居于茅山之朱¶
陽靜退無為不交時事。時號貞白先生。又¶
陶隱居。多所著述。並行于代。躬衣道服¶
心敬佛法。於所居地起塔圖佛容像。親自供¶
養。號曰勝力菩薩。其塔見在茅山朱陽觀中。
<pb:KR6r0145_T_003-0569a>¶
于今不為鳥雀所污。弘景重制冠服改館為¶
觀。行黃帝老子之教。惡靈寶法偽鄙而不行。¶
手著論以非之。弘景深為梁武帝所器。上頻¶
徵令仕確乎不拔。并述詩以贈武帝。並入於¶
集。事跡昭顯光乎梁史。子何惑之。¶

公子。既聞先生此說。心開意悟革識遷迷¶
如披樂廣之天。似廓張超之霧。避席趨下拜¶
首而謝曰。僕久沈俗網罕悟真筌。耳滯黃花¶
之音。志昏白雪之奏。雖則屢承妙釋方乃重¶
結深疑。形智聾盲一至於此。幸蒙南指令從¶
北轅。靈寶天尊虛妄若是。至於經教莫不偽¶
修。凡所謬妄咸請垂誨。希愈膏肓永祛沈痼。¶

先生怡然而對曰。子今悟矣。亦旦暮而問復¶
坐有疑便問。余為子一一論之。¶

公子曰。佛教之內有僧尼兩眾。道法之中有¶
道士女冠二流。彼此相望威儀備矣唯佛¶
律。僧受二百五十戒。尼受五百戒。今道士¶
女冠所受法籙。一概齊等更無增減。俱受十¶
戒真文上清之法。并受符籙之事。未知此法¶
何人所傳。¶

先生曰。道士女冠元無戒律。遂竊佛家¶
戒以充彼法真文上清。咸以絹素為之其中。¶
盡作符圖及書玉字。其真文總有三法。一曰¶
八景。畫為日月星辰之。象二曰五老。畫作五¶
老之。神三曰五岳。畫為五岳山狀。三本各得¶
受用。不要總受。上清者。其中書上清天中官¶
位及符圖等。初受十戒。次受真文。後受上¶
清。其法具矣。籙者其數甚多。不何備說。略¶
而詳之。有千五百將軍三五大將軍等籙。受
<pb:KR6r0145_T_003-0569b>¶
此籙者然可行符禁章醮之事。佛以尼是女¶
人。唯多染愛。隨機制法。故倍多僧。道¶
家法籙凡人妄造。既不識根性。所以道士女¶
冠更無增異。此等之法。並是張道陵偽作¶
其事。¶

公子曰。老子既不說此。定偽何惑。道法先無¶
戒律。道士不妻娶。憑何典記。¶

先生曰。道家無律禁婬欲之事。今道士等不¶
婚娶者。學僧為之。一無憑據。故隋嵩陽觀¶
道士李播上表云。准道法道士無不婚娶之¶
條。道士等咸請娶妻妾。其表見在李播集¶
中。¶

公子曰。教無禁欲之科。娶妻豈爽於教。李播¶
此請誠合其宜。且道教何宗宗於老子。老¶
子仕周後適西域。表無出家斷婚之跡。道¶
士今出家。尊誰之教。¶

先生曰。出家之法基於西域。釋迦棄儲君¶
之貴位。捨妃嬪之愛戀。出家修道。六年苦¶
行。一朝。成佛之後。方度憍陳如等。此¶
土元無出家之兆。老子本自有妻。仕周為¶
史。去周西邁。身是俗人。本無捨妻室易衣¶
服出家之狀。故老子之子名宗。宗之子名瑕。¶
仕魏封段干。後為漢膠東王太傅。各有別¶
傳。又老經云。子孫祭祀不輟。此論依教修行。¶
則息胤繁盛代代不絕。故云不輟。豈令斷欲¶
耶。道士今日出家。本學佛教。更無別據。¶

公子曰。雖學佛法出家。本宗自無此教。老子¶
不禁婚娶。經文又說子孫。今日縱學於佛宗。¶
識者誰肯依信。盜鍾掩耳豈免他聞。妄立
<pb:KR6r0145_T_003-0569c>¶
天尊跡先彰露。偽造經教又巳表明。靈寶文¶
明等修。餘經何人所作。伏請詳辯。冀悉根¶
源。¶

先生曰。道經除道德二篇。西昇一卷。又有黃¶
庭內景之論。自餘諸經咸是偽修。又有太平¶
經一百八十卷。是蜀人于吉所造。此人差避¶
形迹。不甚苦錄佛經。多說帝王治國之法。¶
陰陽生化等事。皆編甲子為其部帙。又有太清¶
上清等經。皆述飛鍊黃白藥石等法。至如本¶
際五卷。乃是隋道士劉進喜造。道士李仲卿¶
續成十卷。並模寫佛經潛偷罪福。搆架因果¶
參亂佛法。自唐以來。即有益州道士黎興。澧¶
州道士方長。共造海空經十卷。道士李榮又¶
造洗浴經以對溫室經。道士劉無待又造大¶
獻經以擬盂蘭盆。并造九幽經將類罪福報¶
應。自餘非大部帙。偽者不可勝計。豈若釋迦¶
大聖獨擅法王。施化西國教流東夏。案列禦¶
寇書云。商太宰問於孔子曰。三王聖者歟。¶
孔子曰。三王善任智勇者。聖則丘弗知。五帝¶
聖者歟。孔子曰。五帝善用仁義。聖則丘不¶
知。曰三皇聖者與。孔子曰。三皇善用時。聖¶
則丘不知。太宰驚曰。則孰為聖。孔子曰。丘¶
聞之。西方有聖焉。不治而不亂。不言¶
而自信。蕩蕩乎民莫得而名焉。案宣尼此言
<pb:KR6r0145_T_003-0570a>¶
與老子西昇所說略同。伯陽仲尼並此出稱¶
之為聖。二人咸知西方有聖人。則明釋迦之¶
道廣矣。¶

公子曰。僕幼懷志尚早竊當時之譽。言談之¶
者以詞令見稱。伏聞高論。有慚蹇訥木賜。¶
仰宣尼之崇仞。愧環堵之卑陋耶。鄭咸觀子林¶
之宴客。悟心識之昏怠。是知搏搖九萬垂¶
天之翼方昇。擊水三千橫海之鱗乃運。幸承¶
欬唾疑滯咸盡。竊見白屋鴻儒黃冠碩學。扼¶
腕𫎏衡之士。楊眉抵掌之賓。並云。儒道釋¶
典三教是一。咸躋於善理無有二。慈悲仁恕¶
殊途而同歸。利物濟時百慮而齊致。雖碧鷄¶
黃馬之辯。未可分焉。雖堅合異之詞。豈能¶
別矣。每思此說交戰于懷。請一詳議。希除¶
眾惑。¶

先生曰。子所言之當乎。余甞欲著論。未遑¶
削[葶-丁+呆]。因子之請見余之志。夫三教群分九流¶
區別。本跡斯異義意迺殊。非唯麁淺相懸。¶
抑亦凡聖全隔。尋文似涉參旨究理居然不¶
同。自八卦成象六爻定位。披龍圖而紀號。觀¶
鳥跡以裁書。立德立言。三墳暢三皇之化。垂¶
訓垂範。五典旌五帝之文。洎乎文公制禮¶
作樂。隆二南之風雅。孔父修詩述易。詮十¶
翼之精微。莫不序尊卑定君臣父子之道。次¶
長幼明夫婦朋友之列。盡忠貞以奉國。崇孝¶
悌以資家。蘊恭謙以剋己。施仁恕以待物。¶
敦信義以申交。務廉讓以推行。此之五德立¶
身之義也。敷文德以化俗。運武功而寧亂。¶
修禋祀以綏神祇。崇宗廟而敬祖考。啟畋漁
<pb:KR6r0145_T_003-0570b>¶
之漸。易著網罟之義。尊盤遊之源。禮摽蒐¶
狩之典。截馘斬首。郊征戰之勞。宰犧屠牲。¶
邀薦饗之福。貫胸達腋。申馳騁之娛。夭命剖¶
肌。恣賞心之樂。刑禮興而姦詐起。符璽著而¶
矯偽生。盜國竊器者害父弑君。爭權趨利者¶
滅宗夷族。無慈悲之大惠。有惻隱之小人。¶
昧三世之因果。明一生之禍福。餘殃宿災逮¶
乎子孫。積惡修善絕於冥祚。在生之命。年¶
有延促之限。為鬼之質。壽無遷變之期。所云¶
好生惡殺者。謂性命之重人畜同之。類於己¶
情豈宜傷害。故子貢欲去告朔之餼羊。聞其¶
聲不食其肉者。以己之心。體彼之命。戀生之¶
志。物我皆然。故孔丘不味山梁之雉。子定¶
國之寬刑。孫叔傲之陰德。[襾/(革*月)]楚以昌其後。¶
高門以待其封。項羽之陷秦軍。白起之坑趙¶
卒。身死杜郵之下。支分烏江之上。或福福¶
被於當代。或榮流於子孫方造身受似¶
同見報父。業子傳酬非自己。亦有射宣王¶
以復其怨。抗杜回以答其恩。申生命胡突以¶
馭車。劉約從元海而陪乘。此論幽明交接人¶
鬼相讎。非罪福之業緣。異相應之輪轉。儒¶
佛懸殊此其命也。¶

夫道之為教儒之異流。皇帝述云濫觴。老¶
聃嗣其絕紐。究其本也。保精養氣韜光藏¶
暉。全生遠害無為寂怕。恬惔清虛少私寡¶
欲。此其宗也。自後變淳就澆分鑣各騖。派一¶
源之理。立三等之差。上則却粒延齡飛仙羽¶
化。廣成黃帝是也。次則守雌誡剛忘知息。¶
智伯陽子休是也。下則擯代遺榮巖棲谷飲。
<pb:KR6r0145_T_003-0570c>¶
許由巢父是也。推究神仙之跡事涉憑虛。案¶
黃帝本紀。帝行房中之術。修遵養之法。御¶
七十二女。服九一金丹。昇鼎湖策飛龍白¶
日登天。群臣攀戀收衣冠劍履而葬於喬山¶
之陽。參驗此詞咸成焉有。夫葬者藏也。先¶
人云亡子孫感戀。卜其宅兆修建墳塋安¶
措靈魂藏祕骸骨。庶免曝露之患而。黃帝¶
馭青龍以沖天。躡紫虛而遐上。高謝萬機¶
脫屣四海。元來不死何因須葬。且邵伯司牧¶
分陜遺惠在人。尚蔽芾甘棠思德留樹況¶
帝居九五之位。處萬乘之尊。馭龍駕以¶
上仙。故勝疾而死若群臣攀慕情切。即合¶
留奉衣冠。豈容埋棄帝之遺服。以申誠戀之¶
志。仲子未薨來賵。左傳以為非禮。黃帝不崩¶
而葬。臣下何若見誣。必葬不虛昇仙是妄。¶
進退之理事跡可知。且御女祈仙恣欲求¶
果。更入淪迴之境。詎登解脫之場。縱令得於¶
神仙。終是未離生死。何況此術黃帝受之¶
於廣成。所修局在一方。本非出代之法。¶
黃帝之跡如此。神仙之傳並以虛陳。其在前¶
論。不復繁說也。¶

夫老子為教。備乎五千之文。莊周演論。詳於
<pb:KR6r0145_T_003-0571a>¶
七篇之旨。所明道者俱詮陰陽天地和氣四¶
時生育之理。故云。道生一。一生二。二生三。¶
三生萬物。嚴君平等釋云。一者元氣。謂混沌¶
未分無狀可見。於無狀道中生一氣¶
兆。氣之清者為天。濁者為地。此一氣生天地。¶
一生二也。天地和而生陰陽及人。此二生¶
三也。以人稟陰陽。能生品彙動植之類。¶
此三生萬物也。故易云。一陰一陽之謂道。¶
。陰陽不測之謂神明。陰陽¶
之理。非測度可知。此神妙也。能順此陰陽之¶
理。安其所稟宜分守雌柔恬淡寂怕無為。¶
絕矯性之聖智。棄日分之聞知。同徼妙之¶
兩觀。泯有無之雙執。挫折銳之心。解釋¶
忿怒之志。除剛勇之強梁。捐聲色之耽染。¶
體禍福倚伏之萌。行清儉謙退之行。即得終¶
其壽考免於身患。子孫昌繁祭祀不輟。苟¶
違於此。則夭命傷生。招於敗累。息胤勦絕其¶
下不嗣。故云。善建不拔善抱不脫。子孫祭¶
祀不輟。莊周解牛以全其生。傳火而續其命。¶
齊萬物以壯健羨之路。隳四肢以去形骸¶
之戀。述木復用造愚智滯守之方。喻指馬¶
以忘天地執著之見。混實化而夢胡蝶。一夭¶
壽而延殤子。太山小於秋毫。則巨細之妄斯¶
顯。朝菌長於大椿。則脩促之繫方假。此並莊¶
周詮俗情妄執。遂有長短妍醜之實。而起¶
我貪惡。利己損物致招患禍。此論人¶
之內有此顛倒。夭齡害命牽累敗身。無未¶
來冥報之義。過去業緣之理。當代造善惡之¶
行。隨其所行當代受報。訖儒書所說大意略
<pb:KR6r0145_T_003-0571b>¶
同。此則明佛道全別。公子曰。三教懸殊若¶
此之異。一理之說吁可同哉。見知子沐心¶
齋以忘身。非是為他祈福。宣尼結齋以實¶
食。豈關藉因求果。設道供以邀冥資之助。¶
造天尊以希濟拔之功者。何虛費哉。¶
。而今而後庶幾免矣。然章醮之法。符禁之¶
術。比見行者。時有効驗。此事如何。更請詳¶
議。¶

先生曰。子之此問誠有理焉。且章醮者祭祀¶
之流。祈禱之事有來日久。非唯道陵之法。¶
皇帝太公時行。醮者祭也別名。禮典¶
先著其義。道陵因而修之。行其法者謂其祭¶
酒。此是俗中術人之伎。道士竊其法以求資¶
養。本非道教之宗。此乃涉於鬼道神祇之理。¶
俗諦妄情不無其事。乞夫邪巫陰陽卜筮郊¶
祀尸祝之類也。行法者是奉常所司。¶
不合隷屬司賓寺管僧尼。所以屬司賓寺者。¶
為佛法從西國來。同諸外客之例。道士元非¶
是客。自然不合屬司賓寺。又行章醮祭祀¶
之法。即是司禮寺事。但以寺觀相對。因此遂¶
屬司賓。以實而論。祇合郊社所管。又符¶
者鬼錄。行之於鬼神之道。所以有驗。亦焉¶
足怪焉。¶

公子渙焉修釋。欣然而作拜首而謝之。僕¶
習蓼甘辛居鮑忘臭。沈淪弱喪積有歲年。今¶
屬頹光西邁之晨。方悟非狂東走之弊。朝聞¶
夕死有慰深心。謹承命矣。敬道斯旨。書紳¶
因誡傳諸將來。使夫倒躓之徒革心於昏¶
昧之俗。弘通之士懸解於真如之理。遂筆削
<pb:KR6r0145_T_003-0571c>¶
為論。貽諸後代。¶
甄正論卷下